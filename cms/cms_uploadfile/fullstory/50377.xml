<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50377.xml" rel="self" type="application/rss+xml"/>
    <item>
      <title>डरा गई युवा पत्रकार महेश चौधरी की असमय मौत</title>
      <author>S4M Online Bureau</author>
      <pubDate>08/04/2019</pubDate>
      <description>&lt;p style="text-align: justify;"&gt;खबरों की दुनिया में चमकते पत्रकारों की जिंदगी कितनी स्याह होती है, इस कड़वी सच्चाई का अहसास खुद पत्रकार को नहीं होता है, जो इसे झेल रहा होता है। दरअसल, वह खुद इस कदर दबाव में होता है कि &amp;nbsp;तलवार की धार पर लटकी नौकरी और तनाव की टीस में छटपटाता तो है, पर भवंरजाल से बाहर नहीं आ पाता है। महेश चौधरी भी इसी वेदना से भयभीत रहते थे।&lt;/p&gt;&#13;
&#13;
&lt;p style="text-align: justify;"&gt;महेश से मेरा संपर्क साल 2012 में हुआ था। उन दिनों वह आगरा से प्रकाशित &amp;lsquo;द सी एक्सप्रेस&amp;rsquo; में बतौर रिपोर्टर काम करते थे। चुनाव का वक्त था। संपादक डॉ. हर्षदेव जी के की देखरेख में निकलने वाले इस अखबार में चुनाव के दौरान मैं भी करीब तीन माह बतौर राजनीतिक बीट पर विशेष संवाददाता के तौर पर जुड़ गया था। महेश मेरी टीम का हिस्सा नहीं था। उससे दफ्तर में दो-चार बार बात हुई तो लगा कि यह लड़का तो बहुत अच्छी राजनीतिक समझ और जानकारी रखता है। महेश की दो-चार बाईलाइन पढ़ीं तो मैं उसकी योग्यता का कायल हो गया। इसकी वजह यह है कि आजकल जो रिपोर्टर बनते हैं, उन्हे यह तक नहीं मालूम होता कि भारत का नेशनल गेम क्या है।&lt;/p&gt;&#13;
&#13;
&lt;p style="text-align: justify;"&gt;हम दोनों का ताल्लुक किसान परिवारों से होने के कारण हमारे बीच समझ और नजदीकियां बढ़ने लगीं। चूंकि उन दिनों &amp;lsquo;साधना न्यूज&amp;rsquo; में बतौर ब्यूरो चीफ आगरा में मेरी नियुक्ति थी, लिहाजा मुझे चुनाव बाद &amp;lsquo;द सी एक्सप्रेस&amp;rsquo; से खुद को अलग करना पड़ा। चूंकि इस अखबार का प्रबंधन गैरपेशेवर अंदाज में काम कर रहा था तो वहां काम कर रहे पत्रकारों को लगने लगा था कि यह संस्थान लंबी रेस का घोड़ा नहीं है। मेरे साथ मेरी पूरी टीम &amp;lsquo;द सी एक्सप्रेस&amp;rsquo; में महेश को काम करते छोड़कर आई थी। मैं महेश के भविष्य को लेकर चिंतित था। कुछ दिन बाद महेश का ही अचानक फोन आया और &amp;lsquo;दैनिक जागरण&amp;rsquo; में अपनी नौकरी लगने की सूचना दी। बेशक महेश, अपने समकालीन पत्रकारों की फेहरिस्त में श्रेष्ठतम श्रेणी का है, यह बात मैंने दो-तीन बार अवधेश से भी कही। अवधेश भी समझ रहा था कि मैं उसकी बेहतरी के लिए एप्रोच कर रहा हूं।&lt;/p&gt;&#13;
&#13;
&lt;p style="text-align: justify;"&gt;महेश से जब भी फोन पर बात होती तो उसके भाईसाहब के संबोधन से बात शुरू करने के अंदाज में अपनेपन का अहसास होता। मेरे &amp;lsquo;हिन्दुस्तान&amp;rsquo; अखबार में आने के बाद महेश से तकरीबन रोजाना बात होने लगी। हम तकरीबन रोज मिलने लगे। दरअसल हम दोनों के पास केंद्रीय हिंदी संस्थान और सोसाइटी कार्यालय की बीट थी। महेश के प्यार में कई बार उसके पूछने पर मैं एक्सक्लूसिव भी छिपा नहीं पाया। जब वह भाईसाहब बोलता था तो लगता था गोया मेरा ही अनुज बात कर रहा है। यह रिश्ता मेरी जिंदगी का खालीपन और कमजोरी है। पर महेश इससे बेखबर था। उसका भाईसाहब कहते ही मेरा मन उसके प्रति सहज स्नेह छलकाने लगता था। हम दोनों के निजी रिश्ते इतने करीबी हैं, किसी को नहीं मालूम था।&lt;/p&gt;&#13;
&#13;
&lt;p style="text-align: justify;"&gt;केंद्रीय हिंदी संस्थान की बीट पर हम दोनों तकरीबन एक साल तक रहे। हमने इस दौरान हर दिन घंटों बातें कीं। खेती पर। घर परिवार पर। पत्रकारिता पर। दबाव में जीते रिपोर्टर्स की तबाह जिंदगी के मंजर पर भी। महेश सच में बहुत दबाव और तनाव में रहता था। उसे रिपोर्टर का न तो चार्म था और न ही पत्रकार के जीवन को और जीना चाहता था। वह बेहद ईमानदार, मेहनती, मृदुभाषी, साफगोई से बात करने वाला कर्मठ इंसान था और इस सबसे इतर उसकी पत्रकारिता की समझ लाजवाब थी। हां, वह पत्रकारिता के पेशे में था जरूर, उसने मुझसे भी कई बार कहा था, &amp;lsquo;भाईसाहब, हम लोग गलत आ गए इस पेशे में। इससे बेहतर होता कि गांव में खेती ही करते। यह पेशा झूठ बोलने, झूठ लिखने और जमीर बेचकर चांदी का जूता खाने वालों का है। इस पेश में खाक छानने से बेहतर होता कि घर में सुकून से तो रहते।&amp;lsquo; महेश की वेदना का एक कारण उसका परिवार मथुरा में होना था और वह आगरा में अकेले रहने को मजबूर था। इस कारण उसे तमाम दिक्कतों का सामना भी करना पड़ रहा था।&lt;/p&gt;&#13;
&#13;
&lt;p style="text-align: justify;"&gt;बीते साल पांच जुलाई की रात मैं पुत्र हार्दिक के साथ बस से दिल्ली जा रहा था। हमें सुबह पांच बजे की मंगलोर के लिए फ्लाइट पकड़नी थी। सिकंदरा से आगे बस रुकी। उसमें एक सवारी चढ़ी, वह महेश था। बस में मुझे देखकर महेश मेरे पास आकर बैठ गया। उसने बताया कि वह रिपोर्टिंग से हट गया है। अब डेस्क पर है। आगरा में कमरा खाली कर दिया है। मथुरा से बस में बैठकर सुबह आगरा आ जाता है और रात में बस से मथुरा लौट जाता है। महेश से मथुरा तक बातें करता गया। मथुरा में बाईपास पर बस रुकी, महेश उतर गया। तब यह सोचा भी नहीं था कि महेश से ये आखिरी मुलाकात है। आज सुबह प्रतीक गुप्ता से महेश के निधन की जानकारी मिली तो मेरे होश उड़ गए।&lt;/p&gt;&#13;
&#13;
&lt;p style="text-align: justify;"&gt;मन में नाहक विचार कौंधा, अरे ये क्या, महेश की अभी उम्र की क्या थी ? अच्छा भला इंसान, महज 39 साल का। हार्ट अटैक? कल्पना मात्र ही दहशत पैदा कर देती है। दिन भर सोचता रहा, जिंदगी का कोई भरोसा नहीं। कब आखरी क्षण हो&amp;hellip;। दिनभर घर से बाहर निकलने का मन नहीं किया। एक किसान परिवार के होनहार पत्रकार की असमय मौत पर सरकार से क्या मदद मिलेगी? मुझे तो यकीन नहीं। इस सरकार से तो कतई उम्मीद नहीं है। सच मानो, अखिलेश यादव मुख्यमंत्री होते तो 20 लाख जरूर मिलते। कई मामलों में मैं गवाह हूं। योगी सरकार ने दो साल में किसी भी पत्रकार के निधन पर आज तक एक कौड़ी की मदद नहीं दी। सपा सरकार थी. तब विनोद अग्रवाल जी बीमार पड़े थे तो मैंने महज फेसबुक पर मुख्यमंत्री अखिलेश यादव से आर्थिक मदद मांग ली। अखिलेश यादव का बड़प्पन देखिए कि उन्होंने मेरे फेसबुक पर लिखने भर पर मान्यता प्राप्त पत्रकार संघ के अध्यक्ष हेमंत तिवारी जी से विनोद अग्रवाल जी के बारे में पूछ लिया। हेमंत तिवारी जी ने मेरी पोस्ट की पुष्टि कर दी। अखिलेश यादव ने इलाज के लिए तुरंत पांच लाख रुपये की मदद कर दी थी। हमने मान लिया कि मौजूदा सरकार मदद नहीं करेगी, पर हमारे हाथ बंधे नहीं हैं। महेश, तुम्हारे परिवार के लिए हर संभव मदद करूंगा। मेरा वादा है। सच में।&lt;/p&gt;&#13;
&#13;
&lt;p style="text-align: justify;"&gt;&lt;strong&gt;(वरिष्ठ पत्रकार बृजेंद्र पटेल की फेसबुक वॉल से)&lt;/strong&gt;&lt;/p&gt;</description>
      <storyimages>https://storage.googleapis.com/media-news/50377-mahesh-death.jpg</storyimages>
      <guid>50377</guid>
    </item>
  </channel>
</rss>
