<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50574.xml" rel="self" type="application/rss+xml"/>
    <item>
      <title>जामिया मिल्लिया इस्लामिया में जुटे वरिष्ठ साहित्यकार, कई मुद्दों पर हुई चर्चा</title>
      <author>S4M Online Bureau</author>
      <pubDate>01/05/2019</pubDate>
      <description>&lt;p style="text-align: justify;"&gt;साहित्य और समाज के अंतर-संबंधों के बीच वर्तमान विमर्श को तलाशते हुए दिल्ली स्थित जामिया मिल्लिया इस्लामिया (Jamia Millia Islamia) विश्वविद्यालय के इंजीनियरिंग सभागार में एक दिवसीय विशेष अंतर्राष्ट्रीय संगोष्ठी हुई। विश्वविद्यालय के हिंदी विभाग और साहित्य संचय के संयुक्त तत्वावधान में हुई इस संगोष्ठी में मौजूदा दौर के समाज पर आधारित साहित्य की वास्तविकता पर विचार-विमर्श हुआ। संगोष्ठी में देश के विभिन्न स्थानों के अलावा &amp;nbsp;बेल्जियम और म़ॉरीशस के प्रतिनिधि भी शामिल हुए। जामिया तराने के साथ शुरू हुई संगोष्ठी में साहित्यकारों ने विचार व्यक्त किए, वहीं शोधार्थियों ने शोध पत्रों पर टिप्पणी प्रस्तुत की। संगोष्ठी में समकालीन साहित्य और समाज पर आधारित कई पुस्तकों का विमोचन भी किया गया।&lt;br /&gt;&#13;
&lt;br /&gt;&#13;
जामिया मिल्लिया इस्लामिया की कुलपति &amp;nbsp;प्रो. नजमा अख्तर ने इस संगोष्ठी को भविष्य के चिंतन में एक बुनियाद की तरह माना। प्रो. नजमा अख्तर का कहना थी कि विश्वविद्यालय के कुलपति का पद संभालने के बाद उनका यह पहला कार्यक्रम है, जिसमें वह शामिल हुई हैं और इस तरह के कार्यक्रमों को प्रोत्साहित करती रहेंगी। संगोष्ठी में पुस्तक विमोचन के मौके पर उन्होंने उम्मीद जताई कि शोध को भी इसी तरह और बढ़ावा दिया जाएगा।&lt;br /&gt;&#13;
&lt;br /&gt;&#13;
इसके बाद कुलपति ने डीन प्रो. वहाजुद्दीन अल्वी, हिंदी विभागाध्यक्ष प्रो इंदु वीरेंद्रा, संयोजक डॉ. आसिफ उमर आदि को बधाई दी। कुलसचिव, ए. पी.सिद्दीक़ी ने विश्वविद्यालय के हिंदी विभाग को साहित्य जगत में अलग पहचान बनाने के लिए बधाई दी। डीन प्रो. वहाजुद्दीन अल्वी ने हर तरह के सहयोग का आश्वासन देते हुए कहा, &amp;lsquo;मुझे आशा है कि आप लोग ऐसे ही काम आगे भी करते रहेंगे।&amp;rsquo; हिंदी विभागाध्यक्ष, प्रो इंदु वीरेंद्रा ने साहित्य और समाज के अंतर-संबंधों को शरीर और उसकी आत्मा के संबंधों के समान बताया। समाज में साहित्य की अहमियत पर चर्चा करते हुए उन्होंने कहा कि साहित्य एक बेहतर समाज की कसौटी होती है &amp;nbsp;जो उसके भीतर संवेदनशीलता और यथार्थ के पक्ष को प्रखर करती है। संगोष्ठी के संयोजक &amp;nbsp;डॉ. आसिफ उमर ने कहा कि साहित्य समाज की एक जीवंत विधा है, जो सामाजिक परिवर्तन के सभी पक्षों पर गौर करने के लिए प्रेरित करता है।&lt;/p&gt;</description>
      <storyimages>https://storage.googleapis.com/media-news/50574-seminar.jpg</storyimages>
      <guid>50574</guid>
    </item>
  </channel>
</rss>
