<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50460.xml" rel="self" type="application/rss+xml"/>
    <item>
      <title>TOI में प्रकाशित मोदी के इंटरव्यू पर रवीश कुमार ने कुछ यूं दिया रिएक्शन, पढ़ें यहां</title>
      <author>S4M Online Bureau</author>
      <pubDate>17/04/2019</pubDate>
      <description>&lt;p style="text-align: justify;"&gt;&lt;strong&gt;प्रधानमंत्री का दीर्ध-दीर्घउत्तरीय इंटरव्यू, मगर तस्वीर पुरानी&lt;/strong&gt;&lt;/p&gt;&#13;
&#13;
&lt;p style="text-align: justify;"&gt;आज टाइम्स आफ इंडिया में प्रधानमंत्री मोदी का दस एकड़ में इंटरव्यू छपा है। पूरा दो पन्ना। तीन लोगों ने यह इंटरव्यू किया है। दिवाकर, राजीव देशपांडे और राजेश कालरा। जब तीन लोग गए ही थे तो एक फ़ोटोग्राफ़र भी साथ ले जाते। कम से कम इंटरव्यू की तस्वीर तो दिखती। ऐसा तो हो नहीं सकता कि प्रधानमंत्री एक अखबार से तीन लोगों को बुलाएं और फ़ोटोग्राफ़र को न आने दें। ख़ासकर जब वे कैमरे के एंगल का ध्यान फ़ोटोग्राफ़र से ज़्यादा ख़ुद रखते हों। हो सकता है कि चुनाव प्रचार के कारण प्रधानमंत्री थके दिखते हों और सोचते हों कि आज की जगह पुरानी चमकदार तस्वीर लगाई जाए। प्रधानमंत्री छवि प्रबंधन को लेकर काफ़ी सतर्क रहते हैं। पुरानी तस्वीरों के साथ नया इंटरव्यू जमा नहीं।&lt;/p&gt;&#13;
&#13;
&lt;p style="text-align: justify;"&gt;इस इंटरव्यू में कुल 26 सवाल पूछे गए हैं। नवभारत टाइम्स के ट्विटर हैंडल से भी सवाल मांगा गया था। पता नहीं चलता है कि पाठकों के कौन से सवाल हैं। कई सवालों के जवाब से लगता है कि प्रधानमंत्री ने इस इंटरव्यू के लिए अपनी रैली कैंसिल कर दी हो। पूरे दिन इन्हीं तीन संवाददाताओं से बात करते रहे हों। एक-एक जवाब एक संपादकीय लेख जितना बड़ा है। ऐसे समय में जब वे लगातार रैलियां कर रहे हैं, उसके लिए लंबी यात्राएं कर रहे हैं, उनके पास एक सवाल का इतना लंबा जवाब देने के लिए वक्त है! वे कई चैनलों और अख़बारों को एक्सक्लूसिव इंटरव्यू भी दे रहे हैं।&lt;br /&gt;&#13;
&lt;br /&gt;&#13;
&amp;lsquo;टाइम्स आफ इंडिया&amp;rsquo; का इंटरव्यू वाक़ई बहुत बड़ा है। कोई काउंटर सवाल नहीं है। बल्कि किसी को सभी इंटरव्यू में प्रधानमंत्री से पूछे गए सवालों का संकलन छापना चाहिए, जिसमें सिर्फ सवाल हों। पत्रकारिता के छात्र अगर इस पर प्रोजेक्ट करें तो वे काफ़ी कुछ सीखेंगे। सारे सवालों को कॉपी पेस्ट करके एक जगह रखना है और फिर देखना है कि क्या इनके बीच कोई नया पैटर्न दिखता है। बहरहाल इस दीर्घउत्तरीय इंटरव्यू को पढ़ने में कहीं चुनाव न निकल जाए। ऐसा लगता है कि प्रधानमंत्री को किसी ने लिखित प्रश्न भेज दिया हो और वहां से किताब छपकर आ गई हो! ये तो मज़ाक़ हो गया मगर इंटरव्यू के समय की तस्वीर होती तो अच्छा रहता। आख़िर चुनावी सभाओं में लोग प्रधानमंत्री को थका हुआ भी देखते हैं और तब भी पसंद करते हैं। प्रधानमंत्री का दो पन्नों का इंटरव्यू संदेश अख़बार में भी छपा है। आज ही। हैरानी होती है। इंटरव्यू वही दे रहे हैं या कोई और!&lt;/p&gt;&#13;
&#13;
&lt;p style="text-align: justify;"&gt;&lt;strong&gt;(वरिष्ठ पत्रकार रवीश कुमार की फेसबुक वॉल से)&lt;/strong&gt;&lt;/p&gt;&#13;
&#13;
&lt;p style="text-align: justify;"&gt;रवीश कुमार ने इस इंटरव्यू का स्क्रीनशॉट भी अपनी फेसबुक वॉल पर शेयर किया है, जिसे आप यहां देख सकते हैं-&amp;nbsp;&lt;br /&gt;&#13;
&lt;img alt="" src="https://storage.googleapis.com/media-news/ravish-post.jpg" style="margin: 10px; width: 700px; height: 690px;" /&gt;&lt;/p&gt;</description>
      <storyimages>https://storage.googleapis.com/media-news/50460-narendra-ravish.jpg</storyimages>
      <guid>50460</guid>
    </item>
  </channel>
</rss>
