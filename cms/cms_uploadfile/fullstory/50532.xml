<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50532.xml" rel="self" type="application/rss+xml"/>
    <item>
      <title>पीएम के गैर-राजनीतिक इंटरव्यू पर रवीश कुमार का अ-पॉलिटिकल प्राइम टाइम</title>
      <author>S4M Online Bureau</author>
      <pubDate>26/04/2019</pubDate>
      <description>&lt;p style="text-align: justify;"&gt;मौसम चुनावी है, ऊपर से सूरज आग बरसा रहा है और नीचे नेताओं के बोल। और बीच में हम-आप जैसे आम लोग हैं, जो समझ नहीं पा रहे हैं कि यह सबकुछ क्यों, कैसे और किसलिए हो रहा है? इस &amp;lsquo;क्यों&amp;rsquo; के बीच हाल ही में प्रधानमंत्री नरेंद्र मोदी का पहला गैर-राजनीतिक इंटरव्यू सामने आया है। इस इंटरव्यू को निःसंदेह अ-पॉलिटिकल कहा जा सकता है, क्योंकि इसकी शुरुआत ही आम से हुई है। अक्षय कुमार इस इंटरव्यू के साथ पत्रकार की भूमिका में आ गए हैं, यानी संभव है कि आने वाले दिनों में पत्रकारों के हाथों से ऐसे टफ सवाल पूछने के मौके जाते रहेंगे कि &amp;lsquo;क्या आप आम खाते हैं।&amp;rsquo; हर तरफ इस इंटरव्यू की चर्चा है, लेकिन एक चर्चा यह भी है कि क्या वाकई इस चर्चा की ज़रूरत थी? यही सवाल वरिष्ठ पत्रकार रवीश कुमार ने भी पूछा है। हालांकि उनके पूछने का तरीका थोड़ा जुदा है। वैसे तो रवीश जुदा ही बातें करते हैं, मगर इस बार उनका जुदा होना सार्थक लगता है। क्योंकि इस गैर-राजनीतिक या अ-पॉलिटिकल इंटरव्यू पर सवाल सीधे शब्दों में नहीं उठाये जा सकते थे, यदि उठाये भी जाते तो उतना आनंद नहीं मिलता, जितना आनंद इंटरव्यू देखने पर मिलता है। लिहाजा रवीश ने &amp;lsquo;लोहा ही लोहे को काटता&amp;rsquo; है वाली कहावत चरितार्थ की है।&lt;br /&gt;&#13;
&lt;br /&gt;&#13;
रवीश कुमार ने पीएम के गैर-राजनीतिक इंटरव्यू के मुकाबले के लिए गैर-राजनीतिक प्राइम टाइम किया। यानी एक ऐसा प्राइम टाइम, जिससे राजनीति उतनी ही दूर है, जितनी गुड से मक्खी और यह उन्होंने शो की शुरुआत में ही साफ़ कर दिया। उन्होंने कहा, &amp;lsquo;आज मैं ग़ैर राजनीतिक बात करना चाहता हूं। राजनीतिक बात नहीं करना चाहता। राजनीतिक बात से बोर हो गया हूं। सोचा अ-पॉलिटिकल कुछ किया जाए, ऐसा किया जाए जिसमें पॉलिटिक्स न आए। चुनाव बहुत लंबा हो गया है। रिपोर्टर थक गए हैं, कुछ रिपोर्टर बाहर से मोदी-मोदी नहीं पकड़ पाए, लौट आए। एडिटर ने बजट का हिसाब मांगा तो सर झुका लिया, फिर दूसरे रिपोर्टर भेजे गए। उन्होंने ज़मीन पर कान लगाया। अंडर करंट सुन लिया, ये चेंज है 2019 का। करंट अंडरग्राउंड है। लहर की जगह अंडर करंट आ गया है। लू ऊपर चलती है, अंडर करंट नीचे चलता है, तो सोचा कि जब राजनीति, राजनीति के मौसम में नहीं हो रही है तो इस मौसम में हम राजनीति से हट जाते हैं। कुछ अलग करते हैं। आम खाते हैं पर आम कैसे खाते हैं। दशहरी और चौसा तो चूस कर, चबा कर खा लेते हैं मगर मालदा को चम्मच से ही खाइये। कुछ न समझ आए तो सफेदा ही सही। मैंगों शेक चलेगा, सफेदा मुझे पसंद नहीं है पर क्या करें। आम है, बुरा लग सकता है। राजा के सामने कभी नहीं कहना चाहिए कि वो मुझे पसंद नहीं है। वो का मतलब सफेदा आम&amp;rsquo;।&lt;br /&gt;&#13;
&lt;br /&gt;&#13;
प्राइम टाइम में रवीश गैर-राजनीतिक रूप से अपनी उस टीस को भी बयां कर गए, जो अक्सर उन्हें दर्द देती होगी। फिर भले ही वो साफ़ तौर पर इसकी बात न करें। वैसे, ये टीस तो हर उस पत्रकार के मन में होगी, जो पीएम या उनके जैसी बड़ी शख्सियतों से सवाल पूछने से महरूम हैं। लेकिन रवीश की टीस ज्यादा है, क्योंकि वो उस मुकाम पर हैं जहां से उनके और शख्सियतों के बीच का फासला ज्यादा नहीं है। और जब फासला कम हो तो न मिल पाने का दुःख ज्यादा सालता है। इसलिए उन्होंने अपने शो को आगे बढ़ाते हुए कहा &amp;lsquo;आप सोच रहे होंगे कि मैं ग़ैर राजनीतिक बातें क्यों कर रहा हूं? क्या करूं। चुनाव के समय जब प्रधानमंत्री ग़ैर राजनीतिक बातें कर सकते हैं, जब वे क्रिएटिव होकर गैर राजनीतिक हो सकते हैं तो हम क्यों नहीं हो सकते। प्रधानमंत्री चैलेंजर हैं। एक इंटरव्यू में उन्होंने कहा है। लोगों ने कहा कि आप कुमार को इंटरव्यू दें, वे अक्षय कुमार को ले आए। गैर राजनीतिक इंटरव्यू। ये न होता तो मौसमे चुनाव में आम का ज़िक्र न आता&amp;rsquo;।&lt;br /&gt;&#13;
&lt;br /&gt;&#13;
अपने जुदा अंदाज़ की वजह से रवीश कुमार को भले ही भाजपा विरोधी चश्मे से देखा जाता हो, लेकिन चश्मा उतारने पर उनके सवाल वाजिब भी लगते हैं। जैसे &amp;lsquo;राजनीति के इस घमासान में गैर राजनीतिक क्या होता है। वे उम्मीदवार हैं। उनकी पार्टी चुनाव मैदान में है। इसके बाद में प्रधानमंत्री ही गैर राजनीतिक हो सकते हैं। इससे चर्चा तो हो गई। इंटरव्यू को स्पेस मिला, वैसे भी मिलना था। उनका भाषण हो या इंटरव्यू हो, खूब दिखाया जाता है। विपक्ष के नेता भी आम खाते हैं। वे भी बता सकते थे। कोई चैनल वाला नहीं दिखाएगा तो यूट्यूब पर डाल सकते थे। मतलब अक्षय कुमार के इंटरव्यू से प्रॉब्लम क्यों हैं। कहीं प्रधानमंत्री ने विपक्ष के नेताओं का हल्का फुल्का पुराना इंटरव्यू निकाल कर ट्वीट कर दिया तो&amp;rsquo;। रवीश शब्दों के जादूगर हैं और बड़ी ही सरलता से शब्दों को पिरोकर एक ऐसा वाक्य बना जाते हैं, जो चाशनी में लिपटे करेले जैसा स्वाद देता है।&lt;br /&gt;&#13;
&lt;br /&gt;&#13;
इस चुनाव में मुद्दों से ज्यादा राजनीति हावी है। वैसे राजनीति में &amp;lsquo;राजनीति&amp;rsquo; के हावी न होने की उम्मीद लगाना भी व्यर्थ है, लेकिन इस बार माहौल सबसे अलग है। इसलिए रवीश ने भी इस गैर-राजनीतिक इंटरव्यू को ध्यान में रखते हुए अलग ही अंदाज़ में &amp;lsquo;हावी&amp;rsquo; को परिभाषित किया है। मसलन, &amp;lsquo;सच यही है कि इस चुनाव में मुद्दों ने नमस्कार कर लिया है। मुद्दे शिमला चले गए हैं। इसलिए हमने ट्राई किया कि राजनीति से हट कर कुछ किया जाए। वो तो उन चुनावों की बात थी जब जनता मुद्दों की बात करती थी। ग़रीबी, भुखमरी, बेरोज़गारी, दीवारों पर नारे लिखे होते थे। सबको काम, सबको नाम। अब अचानक हर कोई मुद्दा मुक्त फील करने लगा है। आंधी आती है, शेर आता है मगर मुद्दा ही नहीं आता है। इतनी राजनीति हो गई है कि राजनीति से हट कर कुछ करने का मन कर रहा है। किसी को राजनीति नहीं चाहिए। बीमा का पैसा नहीं मिल रहा है, नहीं चाहिए। अनाज का दाम नहीं मिल रहा है नहीं चाहिए। फीस महंगी है, दे देंगे। स्कूल वाले और मांगेंगे तो और दे देंगे। नौकरी नहीं चाहिए। हम बेरोज़गार रह लेंगे लेकिन आप हमें मुद्दा न दें। इसलिए थोड़ा राजनीति से हटकर हो जाए। ये क्राइसिस कार्यकर्ता का भी है। पांच साल काम करो, फिर अचानक विजेंद्र या गौतम गंभीर का स्वागत करो। पिछली बार जिनसे हारे थे, इस बार उनका स्वागत करो। तो कार्यकर्ता भी राजनीति से ऊब गया है। इनका कब स्वागत करना है, कब विरोध करना है, बेहद डिफिकल्ट क्वेश्चन है। इसलिए राजनीति से हट कर कुछ किया जाए&amp;rsquo;।&lt;br /&gt;&#13;
&lt;br /&gt;&#13;
प्रधानमंत्री मोदी के गैर-राजनीतिक इंटरव्यू का इससे बेहतर अ-पॉलिटिकल पोस्टमार्टम नहीं हो सकता। रवीश कुमार ने वो सबकुछ कहा, जो वह हमेशा कहते हैं लेकिन इस बार वो अ-पॉलिटिकल हो गया। यही रवीश की खासियत है, उन्हें पता है कि किसका कैसे जवाब देना है और किस अंदाज़ में देना है। फ़िलहाल जितनी चर्चा इस बात की हो रही है कि क्या पीएम और अक्षय की चर्चा ज़रूरी थी, उतनी ही चर्चा अब इस पर भी शुरू होगी कि क्या रवीश का प्राइम टाइम गैर-राजनीतिक था? और यही वो चाहते भी हैं।&lt;/p&gt;&#13;
&#13;
&lt;p style="text-align: justify;"&gt;रवीश कुमार का प्राइम टाइम आप यहां देख सकते हैं-&lt;/p&gt;&#13;
&#13;
&lt;p style="text-align: justify;"&gt;&lt;iframe allow="encrypted-media" allowfullscreen="true" allowtransparency="true" frameborder="0" height="565" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2Fndtv%2Fvideos%2F1025030351039705%2F&amp;amp;show_text=1&amp;amp;width=560" style="border:none;overflow:hidden" width="560"&gt;&lt;/iframe&gt;&lt;/p&gt;</description>
      <storyimages>https://storage.googleapis.com/media-news/50532-ravish-modi.jpg</storyimages>
      <guid>50532</guid>
    </item>
  </channel>
</rss>
