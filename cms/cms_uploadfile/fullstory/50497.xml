<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50497.xml" rel="self" type="application/rss+xml"/>
    <item>
      <title>देश में प्रेस की आजादी पर सवालिया निशान है ये रिपोर्ट, जानें कैसे</title>
      <author>S4M Online Bureau</author>
      <pubDate>23/04/2019</pubDate>
      <description>&lt;p style="text-align: justify;"&gt;भारत में प्रेस की आजादी पर एक बार फिर सवालिया निशान लग गए हैं। दुनियाभर की मीडिया पर नजर रखने वाली संस्था &amp;lsquo;रिपोर्टर्स विदाउट बॉर्डर्स&amp;rsquo; (Reporters Without Borders) ने हाल ही में अपनी रिपोर्ट जारी की है। इस रिपोर्ट के अनुसार, प्रेस की आजादी के मामले में भारत दो पायदान खिसक गया है। इस सूची में 180 देश शामिल हैं, जिनमें अपना देश 140वें स्थान पर है। दक्षिण एशिया से प्रेस की आजादी के मामले में पाकिस्तान तीन पायदान लुढ़कर 142वें स्थान पर है, जबकि बांग्लादेश चार पायदान लुढ़कर 150वें स्थान पर है। नॉर्वे लगातार तीसरे साल पहले पायदान पर है जबकि फिनलैंड दूसरे स्थान पर है।&lt;br /&gt;&#13;
&lt;br /&gt;&#13;
इस रिपोर्ट में देश में चल रहा लोकसभा चुनाव प्रचार का यह दौर पत्रकारों के लिए खासतौर पर सबसे ख़तरनाक वक्त के तौर पर चिह्नित किया गया है। वर्ल्ड प्रेस फ्रीडम इंडेक्स 2019 यानी &amp;lsquo;विश्व प्रेस स्वतंत्रता सूचकांक 2019&amp;rsquo; में बताया गया है कि दुनियाभर के पत्रकारों के प्रति दुश्मनी की भावना बढ़ी है। रिपोर्ट में कहा गया है कि भारत में प्रेस स्वतंत्रता की मौजूदा स्थिति में से एक पत्रकारों के खिलाफ हिंसा है, जिसमें पुलिस की हिंसा, नक्सलियों के हमले, अपराधी समूहों या भ्रष्ट राजनीतिज्ञों का प्रतिशोध शामिल है।&lt;br /&gt;&#13;
&lt;br /&gt;&#13;
पिछले साल अपने काम की वजह से भारत में कम से कम छह पत्रकारों की जान गई है। रिपोर्ट में कहा गया है कि ये हत्याएं बताती हैं कि भारतीय पत्रकार कई खतरों का सामना करते हैं, खासतौर पर ग्रामीण इलाकों में गैर अंग्रेजी भाषी मीडिया के लिए काम करने वाले पत्रकार ज्यादा चुनौतियों का सामना करते हैं। इसके अलावा रिपोर्ट में कहा गया है कि भारत में 2019 के आम चुनाव के दौरान सत्तारूढ़ भाजपा के समर्थकों द्वारा पत्रकारों पर हमले बढ़े हैं। रिपोर्ट में भारत के संदर्भ में हिंदुत्व को नाराज करने वाले विषयों पर बोलने या लिखने वाले पत्रकारों के खिलाफ सोशल मीडिया पर घृणित अभियानों पर चिंता जताई गई है।&lt;br /&gt;&#13;
&lt;br /&gt;&#13;
रिपोर्ट में कहा गया है कि जिन क्षेत्रों को प्रशासन संवेदनशील मानता है, वहां रिपोर्टिंग करना बहुत मुश्किल है-जैसे कश्मीर आदि। गौरतलब है कि पेरिस स्थित रिपोर्टर्स सैन्स फ्रंटियर्स (आरएसएफ) या रिपोर्टर्स विदआउट बॉर्डर्स एक गैर लाभकारी संगठन है जो दुनियाभर के पत्रकारों पर हमलों का दस्तावेजीकरण करता है।&lt;/p&gt;</description>
      <storyimages>https://storage.googleapis.com/media-news/50497-media.jpg</storyimages>
      <guid>50497</guid>
    </item>
  </channel>
</rss>
