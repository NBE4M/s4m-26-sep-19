<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50406.xml" rel="self" type="application/rss+xml"/>
    <item>
      <title>ZEE समूह के दो चैनलों को चुनाव आयोग का नोटिस, जवाब का इंतजार</title>
      <author>S4M Online Bureau</author>
      <pubDate>10/04/2019</pubDate>
      <description>&lt;p style="text-align: justify;"&gt;देश में 17वीं लोकसभा के गठन के लिए चुनाव की तारीख नजदीक आते ही चुनाव आयोग ने सख्त तेवर अख्तियार कर लिए हैं। इसी के तहत चुनाव आयोग ने &amp;lsquo;Zee&amp;rsquo; समूह के स्वामित्व वाले जनरल एंटरटेनमेंट चैनल्स &amp;lsquo;जीटीवी&amp;rsquo; (Zee TV) और &amp;lsquo;एंड टीवी&amp;rsquo; (&amp;amp;TV) को कारण बताओ नोटिस जारी किया है। मीडिया रिपोर्ट्स के अनुसार, चुनाव आयोग ने इन दोनों चैनल्स को अपना जवाब दाखिल करने के लिए 24 घंटे का समय दिया है।&lt;/p&gt;&#13;
&#13;
&lt;p style="text-align: justify;"&gt;दरअसल, चुनाव आयोग का दरवाजा खटखटाते हुए कांग्रेस ने आरोप लगाया था कि दोनों चैनल अपने शो &amp;lsquo;तुझसे है राब्ता&amp;rsquo; और &amp;lsquo;भाबीजी घर पर हैं&amp;lsquo; में सरकारी योजनाओं- जैसे &amp;lsquo;उज्ज्वला योजना&amp;rsquo;, &amp;lsquo;स्वच्छ भारत अभियान&amp;rsquo; और &amp;lsquo;मुद्रा लोन&amp;rsquo; का प्रचार कर रहे हैं। इसके अलावा &amp;lsquo;जी मराठी&amp;rsquo; (Zee Marathi) पर आने वाले सीरियल &amp;lsquo;Tula Pahate Re&amp;rsquo; के खिलाफ भी कांग्रेस इसी तरह की शिकायत करने जा रही है। कांग्रेस का कहना है कि इस तरह का प्रमोशन पेड न्यूज के समान है।&lt;/p&gt;&#13;
&#13;
&lt;p style="text-align: justify;"&gt;इस बारे में महाराष्ट्र के अतिरिक्त चुनाव अधिकारी दिलीप शिंदे का कहना है,&amp;lsquo;हमें शिकायत मिली थी कि &amp;lsquo;जीटीवी&amp;rsquo; और &amp;rsquo;एंड टीवी&amp;rsquo; द्वारा अपने शो पर केंद्र सरकार की योजनाओं का प्रचार किया जा रहा है। यह आदर्श आचार संहिता का उल्लंघन है। इसलिए हमने इन दोनों शो के प्रड्यूसर्स को नोटिस जारी कर 24 घंटे में जवाब दाखिल करने को कहा है। जवाब मिलने के बाद इस मामले में अगला कदम उठाया जाएगा।&amp;rsquo;&lt;/p&gt;&#13;
&#13;
&lt;p style="text-align: justify;"&gt;इस बारे में कांग्रेस प्रवक्ता सचिन सावंत का कहना है, &amp;lsquo;यह बहुत ही गंभीर मामला है और चुनाव आयोग द्वारा कार्रवाई अपेक्षित थी। दोनों चैनल नियमों का उल्लंघन कर रहे हैं और हमने इन दोनों चैनलों पर प्रतिबंध लगाने की मांग की थी। चुनाव आयोग को चैनलों पर अपना अभियान चलाने के लिए भाजपा को भी जिम्मेदार ठहराना चाहिए। इससे यह भी पता चलता है कि भाजपा किस तरह से लोकतंत्र का मजाक उड़ा रही है और गलत मिसाल कायम कर रही है। यह प्रवृत्ति देश के लिए खतरनाक है। पार्टी वोट हासिल करने के लिए भ्रामक और गैरकानूनी साधनों का इस्तेमाल कर रही है।&amp;rsquo; वहीं, &amp;lsquo;जी समूह&amp;rsquo; के एक प्रवक्ता का कहना है, &amp;lsquo;टीवी शो के कुछ एपिसोड्स में कुछ सरकारी योजनाओं का उल्लेख विशुद्ध रूप से जनहित में जारी किया गया है।&amp;lsquo;&lt;/p&gt;</description>
      <storyimages>https://storage.googleapis.com/media-news/50406-zee-channel.jpg</storyimages>
      <guid>50406</guid>
    </item>
  </channel>
</rss>
