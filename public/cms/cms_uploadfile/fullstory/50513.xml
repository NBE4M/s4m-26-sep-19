<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50513.xml" rel="self" type="application/rss+xml"/>
    <item>
      <title>पत्रकार को हैसियत याद दिलाते रहे अखिलेश और खामोश रहा मीडिया</title>
      <author>S4M Online Bureau</author>
      <pubDate>24/04/2019</pubDate>
      <description>&lt;p style="text-align: justify;"&gt;कई बार जब पत्रकारों के तीखे सवाल नेताओं को असहज कर जाते हैं तो वो सीधा जवाब देने से कतराने लगते हैं। समाजवादी पार्टी प्रमुख अखिलेश यादव के साथ भी कुछ ऐसा ही हुआ। हालांकि, यादव ने दो कदम आगे बढ़ते हुए सवाल पूछने वाले पत्रकार को ही खरी-खोटी सुना दी। इस पूरे मामले में प्रेस कांफ्रेंस में मौजूद अन्य मीडियाकर्मियों की ख़ामोशी भी चर्चा का विषय बनी हुई है। जब अखिलेश सवाल दागने वाले पत्रकार के लिए &amp;lsquo;झूठे&amp;rsquo; और &amp;lsquo;बिके हुए&amp;rsquo; जैसे शब्दों का इस्तेमाल कर रहे थे, तब बाकी पत्रकारों ने इसका विरोध जताना भी मुनासिब नहीं समझा। इसके उलट प्रेस कांफ्रेंस में ठहाके ज़रूर सुनाई दिए। इस प्रेस कांफ्रेंस का विडियो सोशल मीडिया पर वायरल हो रहा है। वहीं, पीड़ित पत्रकार राघवेन्द्र प्रताप सिंह ने भी अपना दुःख बयां किया है।&lt;/p&gt;&#13;
&#13;
&lt;p style="text-align: justify;"&gt;22 अप्रैल को सपा प्रमुख ने एक प्रेस कांफ्रेंस आयोजित की थी, जिसमें वह पार्टी में शामिल हुईं एक महिला नेत्री को मीडिया से रूबरू करा रहे थे। इसी दौरान राघवेन्द्र सिंह ने सवाल पूछा कि, &amp;lsquo;उत्तर प्रदेश लोकसेवा आयोग को आप संवैधानिक संस्था मानते हैं तो आपके शासनकाल में एक कातिलाना हमले के आरोपी अपराधी अनिल यादव को कैसे उसका अध्यक्ष बना दिया गया, जिसको कोर्ट ने बर्खास्त किया वो कैसे अध्यक्ष बना रहा?&amp;rsquo; बस! इतना सुनते ही अखिलेश गुस्से से लाल हो गए। इसके बाद वो लगातार राघवेन्द्र के खिलाफ बोलते रहे, कभी उन्हें झूठ फैलाने वाला कहा तो कभी उन्हें बिका हुआ करार दे डाला।&lt;/p&gt;&#13;
&#13;
&lt;p style="text-align: justify;"&gt;अखिलेश यादव का चेहरा बता रहा था कि राघवेन्द्र सिंह के सवाल ने उन्हें अंदर तक चोट पहुंचाई है। वह कभी माइक सेट करते और कभी अपनी जगह से हिलते, जो असहज होने की सबसे बड़ी निशानी है। दरअसल, इस चुभन की वजह अखिलेश एक तरह से खुद ही रहे। प्रेस कांफ्रेंस में मौजूद एक पत्रकार ने कोई सवाल पूछा जिसके जवाब में उन्होंने केंद्र की मोदी सरकार को निशाना बनाने का प्रयास किया। उन्होंने चीफ जस्टिस ऑफ़ इंडिया का हवाला देते हुए कहा कि आप आज का अख़बार पढ़िए, सीजेआई ने क्या कहा है। इस पर जब राघवेन्द्र सिंह ने अपना सवाल दागा तो अखिलेश यादव विचलित हो गए। उन्होंने कहा, &amp;lsquo;ऐसा है...ऐसा है यदि आप इतने जानकर हैं तो बता दो उत्तर प्रदेश लोकसेवा आयोग का अभी रिजल्ट आया है उसमें कौन ज्यादा शामिल हैं? यदि आप सच्चे और ईमानदार आदमी हैं, तो गंगाजल की कसम खाकर बताओ कि अभी जो रिजल्ट आया उसमें क्या रिजल्ट है?&amp;rsquo;&lt;/p&gt;&#13;
&#13;
&lt;p style="text-align: justify;"&gt;उन्होंने आगे कहा, &amp;lsquo;हमारे रिजल्ट की भूल जाइये, वो जाँच का विषय है। ये पत्रकार पहले अपना परिचय तो बता दे कि भाई कौन हो तुम? हां, आप इतनी हिम्मत रखते हैं तो आप यह भी बताइए कि यूपीएससी का रिजल्ट क्या है अभी? हर वर्ग के नहीं, आप जैसे लोगों ने झूठ फैलाया था। आप जैसे लोगों ने वॉट्सऐप पर चलाया था कि कितने एसडीएम यादव हो गए। एकदम झूठ बोलने वाले लोग। तुम्हारी सच बोलने की हैसियत नहीं है...अरे बिके हुए लोग हैं ये। ये बिक गए हैं, इन्हें यह नहीं पता कि सीजेआई क्या कह रहे हैं देश के। एक डीएम यादव बता दो, एक एसएसपी यादव बता दो उत्तर प्रदेश में? तुम्हारी हैसियत नहीं है कि तुम उनके लिए कह दो कि वो क्या चीज़ हैं। तुम्हारे दिमाग में नहीं घुसता है कुछ, तुम्हारे दिमाग में पैसा घुस गया है। आप जैसे पत्रकार हम लोगों को जगा देंगे। तुमने अभी तक देखा नहीं कि चक्र कैसे चलता है...हम कहेंगे कि ऐसे लोगों को न आने दिया जाए&amp;rsquo;।&lt;/p&gt;&#13;
&#13;
&lt;p style="text-align: justify;"&gt;अखिलेश करीब 10 मिनट तक राघवेन्द्र प्रताप सिंह को खरी-खोटी सुनाते रहे, लेकिन किसी भी अन्य पत्रकार ने इसका विरोध नहीं किया। राघवेन्द्र ने साथी पत्रकारों की इस ख़ामोशी पर दुःख प्रकट किया है। उनका कहना है, &amp;lsquo;दुख इस बात का है जब अखिलेश यादव सवाल पूछने पर अभद्रता पर उतारू थे, उस वक्त किसी भी मीडिया सहयोगी ने उनका विरोध नहीं किया। अब हर नेता चाहता है कि किसी भी पत्रकार की यह हिम्मत न हो कि वह नेता से असहज सवाल करे। ऐसे माहौल में स्वस्थ पत्रकारिता की बात करना ही बेईमानी है और उस पर पूरी प्रेस कांफ्रेंस में पत्रकारों का खामोशी ओढ़े रखना भी उन्हें सवालों के घेरे में खड़ा करता है। आज मेरे साथ, कल चुप रहने वालों के साथ यही होगा। गजब तो यह है कि तथाकथित पत्रकार संगठन सेलेक्टिव पत्रकारों की आवाज बनते हैं और ज्यादातर मामलों में खामोशी ओढे रखते हैं, ये भी दुखदाई ही है।&amp;rsquo;&lt;/p&gt;&#13;
&#13;
&lt;p style="text-align: justify;"&gt;&lt;strong&gt;अखिलेश यादव की प्रेस कांफ्रेंस का विडियो आप यहां देख सकते हैं-&amp;nbsp;&lt;/strong&gt;&lt;br /&gt;&#13;
&amp;nbsp;&lt;/p&gt;&#13;
&#13;
&lt;p&gt;&lt;iframe allow="accelerometer; autoplay=1; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/O1c0D97hrDg" width="560"&gt;&lt;/iframe&gt;&lt;/p&gt;</description>
      <storyimages>https://storage.googleapis.com/media-news/50513-akhilesh-yadav.jpg</storyimages>
      <guid>50513</guid>
    </item>
  </channel>
</rss>
