<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50275.xml" rel="self" type="application/rss+xml"/>
    <item>
      <title>BARC ने बताया कारण, वेबसाइट पर क्यों नहीं दिए जा रहे हैं रेटिंग्स के आंकड़े</title>
      <author>S4M Online Bureau</author>
      <pubDate>02/04/2019</pubDate>
      <description>&lt;p&gt;देश में टेलिविजन दर्शकों की संख्या मापने वाली संस्था &amp;#39;ब्रॉडकास्&amp;zwj;ट ऑडियंस रिसर्च काउंसिल&amp;#39; (BARC) इंडिया ने अपनी वेबसाइट पर व्युअरशिप डाटा जारी न करने का कारण स्पष्ट किया है। इस बारे में बार्क इंडिया के प्रवक्ता का कहना है, &amp;lsquo;टेलिकॉम रेगुलेटरी अथॉरिटी ऑफ इंडिया (TRAI) के नए टैरिफ ऑर्डर के कारण डाटा में काफी अस्थिरता आ रही है। ऐसे में इस अवधि के दौरान एकत्रित किए जाने वाले डाटा से व्युअर्स की पसंद का सही अंदाजा नहीं लग पा रहा है, इसलिए बार्क इंडिया की टेक्निकल कमेटी और बोर्ड ने निर्णय लिया है कि इस अवधि के दौरान कुछ डाटा को अपनी वेबसाइट पर जारी करने के लिए अस्थाई रूप से रोक दिया जाए।&amp;lsquo;&lt;/p&gt;&#13;
&#13;
&lt;p&gt;इससे पहले &amp;#39;टेलिकॉम रेगुलेटरी अथॉरिटी ऑफ इंडिया&amp;#39; ने बार्क इंडिया को कारण बताओ नोटिस जारी किया था। इस नोटिस में कहा गया था कि व्युअरशिप डाटा को अपनी वेबसाइट पर जारी करने के संबंध में दिए गए उसके दिशा-निर्देशों का पालन क्यों नहीं किया जा रहा है। इस बारे में जवाब देने के लिए बार्क इंडिया को पांच अप्रैल तक का समय दिया गया था। &amp;nbsp;&amp;nbsp;&lt;/p&gt;&#13;
&#13;
&lt;p&gt;दरअसल, बार्क इंडिया को लगता है कि इस तरह के भ्रामक आंकड़ों को वेबसाइट पर डालना सार्वजनिक हित के खिलाफ होगा और इसका निहित स्वार्थों से दुरुपयोग हो सकता है। प्रवक्ता का कहना है, &amp;lsquo;बार्क इंडिया इस स्थिति पर लगातार निगरानी रख रहा है। हम फिर बता दें कि सबस्क्राइबर्स के लिए डाटा को जारी करने से नहीं रोका गया है। हमारे क्लांइट्स को बिना किसी वाधा के हर हफ्ते डाटा मिल रहे हैं।&amp;rsquo;&lt;/p&gt;&#13;
&#13;
&lt;p&gt;यहां बता दें कि इससे पहले भी ट्राई ने बार्क इंडिया को तुरंत प्रभाव से डाटा जारी करने को कहा था। उस समय बार्क इंडिया के प्रवक्ता ने बताया था, &amp;lsquo;ट्राई ने सलाह दी है कि हमें अपनी वेबसाइट पर टॉप चैनल्स और कार्यक्रमों के डाटा को फिर से शुरू करने पर भी विचार करना चाहिए। हम अपने शेयरहोल्डर्स के साथ उस परामर्श पर विचार कर रहे हैं।&amp;rsquo;&lt;/p&gt;</description>
      <storyimages>https://storage.googleapis.com/media-news/50275-1554185632_HxUPHn_barc.jpg</storyimages>
      <guid>50275</guid>
    </item>
  </channel>
</rss>
