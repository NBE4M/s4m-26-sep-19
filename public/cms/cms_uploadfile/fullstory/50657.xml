<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50657.xml" rel="self" type="application/rss+xml"/>
    <item>
      <title>सरकार के विरोधी पक्ष इस योजना का भी जिक्र करते तो अच्छा रहता</title>
      <author>S4M Online Bureau</author>
      <pubDate>11/05/2019</pubDate>
      <description>&lt;p style="text-align: justify;"&gt;&lt;strong&gt;डॉ. सिराज कुरैशी&lt;br /&gt;&#13;
वरिष्ठ पत्रकार।।&amp;nbsp;&lt;/strong&gt;&lt;/p&gt;&#13;
&#13;
&lt;p style="text-align: justify;"&gt;2019 के लोकसभा चुनाव में पहली बार देखने को मिला कि जनता की सेहत और शिक्षा को सामने रखकर सियासी पार्टियों ने देश की जनता से वोट मांगे और देश-प्रदेश के विकास को पर्दे के पीछे डाल दिया। इससे पहले कि सेहत और तामील के बारे में आगे कुछ और लिखूं-एक घटना याद आ रही है, उसे भी पाठकों के सामने रखना जरूरी समझ रहा हूं।&lt;/p&gt;&#13;
&#13;
&lt;p style="text-align: justify;"&gt;किस्सा आगरा का ही है, एक चाय वाले की दुकान पर कुछ लोग चाय पी रहे थे, तभी एक सज्जन ने एक अन्य व्यक्ति से पूछा कि आज किस क्लास का रिजल्ट आया है, उसने उत्तर दिया कि 10वीं का, तभी एक अन्य सीनियर सिटीजन ने कहा (जो पास ही खडे थे), आज 10वीं का आ गया, कुछ रोज पूर्व 12वीं क्लास का आया था। अब 23 मई को बिना पढ़े-लिखों का आयेगा। पास खड़े लोग हंसने लगे। तभी मैंने उनसे आदरपूर्ण पूछा कि महोदय आपके इस कथन का क्या मतलब है- (हालाँकि मैं समझ तो गया था) उन सज्जन ने अपना नाम उमा शंकर शर्मा बताते हुए कहा कि आजकल चुनावी मंचों पर चढ़कर हमारे देश के वरिष्ठ नेतागण अपने भाषणों में जिस तरह की भाषा का इस्तेमाल कर रहे हैं तथा झूंठे/सच्चे जो लांछन एक-दूसरे पर लगा रहे हैं, उसे सुनकर यह कहने में बिल्कुल संकोच नहीं हो रहा कि यह भाषा केवल बिना पढ़ा लिखा व्यक्ति ही बोल सकता है।&lt;/p&gt;&#13;
&#13;
&lt;p style="text-align: justify;"&gt;देश के पीएम हों या उनकी टीम, प्रधानमंत्री पद की लालसा रखने वाले हों या उनके हमदर्द, जिस तरह की भाषा का इस्तेमाल कर रहे हैं, उसे सुनकर देश का बुद्धिजीवी वर्ग शर्म से एक-दूसरे से नज़र नहीं मिला पा रहा है। शायद देश के खेवनहार यह भी भूल जाते हैं कि जिस तरह की भाषा का हम प्रयोग कर रहे हैं, उसको केवल हमारे देश की जनता ही नहीं, बल्कि पूरा विश्व सुन रहा है। बिना पढ़े लिखों की भाषा बोलने वालों का जब 23 मई को रिजल्ट आयेगा, तभी मालूम पढ़ेगा कि प्रथम श्रेणी में पास होने वाला कौन व्यक्ति होगा जो देश की 130 करोड़ जनता की कमान सम्भालेगा।&lt;/p&gt;&#13;
&#13;
&lt;p style="text-align: justify;"&gt;खैर, आज देश की जनता को &amp;lsquo;सेहतमंद मुल्क&amp;rsquo; की जरूरत है। देश में लोकसभा का चुनाव आधे से ज्यादा पूरा हो गया है। कुछ चरण शेष हैं, वह भी निकट भविष्य में पूरे होने जा रहे हैं। इस चुनाव में वर्तमान सरकार के पीएम से लेकर उनके समर्थकों तक ने अपनी सरकार की उपलब्धियों को गिनाया। सरकार के विरोधी पक्ष ने वर्तमान सरकार की कार्यप्रणाली को जोर-शोर से नकारा। लेकिन वर्तमान सरकार ने जो सबसे ज्यादा ध्यान गरीबों के स्वास्थ्य पर देते हुए &amp;lsquo;प्रधानमंत्री आयुष्मान योजना&amp;rsquo;जारी की, उसका जिक्र भी सरकार के विरोधी पक्ष करते तो अच्छा रहता।&lt;/p&gt;&#13;
&#13;
&lt;p style="text-align: justify;"&gt;इस सच्चाई को भी नहीं नकारा जा सकता कि पिछले पांच सालों में गरीब-मध्यम वर्ग को बड़ी कठिनाइयों का भी सामना करना पड़ा था, परन्तु जिन योजनाओं से इन वर्गों को लाभ पहुंचा, उसको नकारना बेमानी होगा। क्योंकि इन बीतें पांच सालों में पीएम मोदी ने राष्ट्रीय जन औषधि दिवस पर राष्ट्रीय स्वास्थ्य विषय को जिस तरह उभारा है, वह वास्तव में एक बड़ी उपलब्धि कहा जा सकता है। इस विषय पर समस्त सरकारें अभी तक मौन धारण किये रहती थीं।&lt;/p&gt;&#13;
&#13;
&lt;p style="text-align: justify;"&gt;&amp;lsquo;स्वच्छ भारत अभियान&amp;rsquo;चलाकर जो संदेश जनता के बीच गया, वह वास्तव में लाभकारी ही सिद्ध हुआ। आज गांवों में भी अगर कोई गंदगी फैलाता हुआ नजर आता है तो बच्चे भी उसका विरोध करते हुए दिखाई देते हैं। इसी के साथ अगर शौचालय निर्माण पर नजर डालें तो यह अभियान भी सामाजिक सुरक्षा को मजबूत करता हुआ दिखाई देता है। आज जिस घर में शौचालय नहीं दिखाई देता, उस घर में पिता अपनी बेटी का हाथ देने को तैयार नहीं दिखता। मोदी सरकार ने नेशनल हेल्थ एजेंसी को &amp;lsquo;नेशनल हेल्थ अथॉरिटी&amp;rsquo;बनाकर भी उम्दा काम किया।&lt;/p&gt;&#13;
&#13;
&lt;p style="text-align: justify;"&gt;अब रही शिक्षा की बात। अगर ब्रज क्षेत्र में सीबीएसई का जो रिजल्ट आया है, उसमें इस क्षेत्र का देश भर में तीसरा स्थान आने से यहां के छात्र-छात्राओं के हौसले बुलंद दिखाई दे रहे हैं। इस तरह के रिजल्ट को देखकर लग रहा है कि आज की पीढ़ी स्वयं की ही नहीं, बल्कि देश की भी उन्नति चाह रही है और हर क्षेत्र में आगे बढ़ने की ताकत रखती है।&lt;/p&gt;&#13;
&#13;
&lt;p style="text-align: justify;"&gt;परन्तु मायूस उस वक्त होना पड़ता है, जब चुनावी मंचों से उन लोगों की भाषा सुनी जाती है, जो देश को चलाने में भागीदार बनने का बीड़ा उठाने की बात करते हैं और यह भूल जाते हैं कि जिस तरह की भाषा का प्रयोग हम कर रहे हैं, वह एक पढ़े-लिखे या समझदार इन्सान की भाषा हो ही नहीं सकती। अब ऐसी भाषा बोलने वालों का भी रिजल्ट 23 मई को आ रहा है। कौन पास होगा और कौन फेल, क्योंकि परीक्षक के रूप में देश की 130 करोड़ जनता है, इंतजार की घड़ी भी अच्छी होती है।&lt;/p&gt;</description>
      <storyimages>https://storage.googleapis.com/media-news/50657-election.jpg</storyimages>
      <guid>50657</guid>
    </item>
  </channel>
</rss>
