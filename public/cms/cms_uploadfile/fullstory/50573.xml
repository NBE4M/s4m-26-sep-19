<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50573.xml" rel="self" type="application/rss+xml"/>
    <item>
      <title>देश में रेडियो पर सुनाई नहीं देगी क्रिकेट वर्ल्ड कप की लाइव कमेंट्री, ये है वजह</title>
      <author>S4M Online Bureau</author>
      <pubDate>01/05/2019</pubDate>
      <description>&lt;p style="text-align: justify;"&gt;देशभर में रेडियो की पहुंच किसी से छिपी नहीं है। आज भी देश की बड़ी आबादी रेडियो का इस्तेमाल करती है। यही कारण है कि प्रधानमंत्री नरेंद्र मोदी भी &amp;lsquo;मन की बात&amp;rsquo; रेडियो पर करते हैं, ताकि सुदूरवर्ती क्षेत्रों में ज्यादा से ज्यादा लोगों तक वे अपनी बात पहुंचा सकें। लेकिन, रेडियो पर क्रिकेट की लाइव कमेंट्री सुनने वालों के लिए एक बुरी खबर सामने आई है। खबर ये है कि इंग्लैंड में 30 मई से शुरू होने जा रहे क्रिकेट वर्ल्ड कप की भारत में रेडियो पर लाइव कमेंट्री सुनाई नहीं देगी।&lt;br /&gt;&#13;
&lt;br /&gt;&#13;
दरअसल, इस बारे में देश की पब्लिक ब्रॉडकास्ट कंपनी &amp;lsquo;प्रसार भारती&amp;rsquo; (Prasar Bharati) ने दिल्ली हाई कोर्ट के समक्ष कहा है कि वह &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; (India Sports Flashes Pvt Ltd) से लाइव ऑडियो के फीड नहीं लेगी, जिससे देश में रेडियो पर मैचों की लाइव कमेंट्री नहीं हो पाएगी। यहां बता दें कि &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; के पास विभिन्न ऐप और वेब प्लेटफॉर्म्स पर प्रसारित करने के लिए आईसीसी क्रिकेट वर्ल्ड कप की लाइव ऑडियो फीड के अधिकार हैं।&lt;br /&gt;&#13;
&lt;br /&gt;&#13;
इससे पहले &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; ने दिल्ली हाई कोर्ट के समक्ष एक याचिका दायर कर कहा था कि प्रसार भारती उससे ऑडियो फीड के अधिकार खरीदने के लिए अनुचित दबाव डाल रही है। &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; का यह भी कहना था कि स्पोर्ट्स ब्रॉडकास्टिंग सिग्नल (प्रसार भारती के साथ अनिवार्य साझाकरण) अधिनियम 2007 के अनुसार, प्रसार भारती राष्ट्रीय महत्व के किसी भी खेल आयोजन की रेडियो कमेंट्री तब तक प्रसारित नहीं कर सकती, जब तक कि उसके साथ लाइव प्रसारण के सिग्नल शेयर न किए जाएं। इस एक्ट के अनुसार, इस तरह के लाइव प्रसारण में विज्ञापन से जो कमाई होगी, उसका बंटवारा लाइव फीड का अधिकार रखने वाली संस्था और प्रसार भारती के बीच टीवी कवरेज के मामले में 75:25 और रेडियो कवरेज के मामले में 50:50 के अनुपात से कम नहीं होगा।&lt;br /&gt;&#13;
&lt;br /&gt;&#13;
इसके बाद प्रसार भारती ने इस याचिका को चुनौती देते हुए कहा था कि &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; न तो कोई रेडियो चैनल है और न ही इस तरह की सर्विस के लिए इसके पास लाइसेंस है। अब अपने फैसले में दिल्ली हाई कोर्ट का कहना है कि &amp;lsquo;इंडिया स्पोर्ट्स फ्लैशेज प्राइवेट लिमिटेड&amp;rsquo; लाइव कमेंट्री&amp;nbsp;के प्रसारण के लिए किसी भी फीड को शेयर करने के लिए बाध्य नहीं है और न ही प्रसार भारती इसे स्वीकार करने के लिए बाध्य है। ऐसे में अब उन क्रिकेट प्रेमियो को झटका लग सकता है, जो ऑल इंडिया रेडियो पर क्रिकेट वर्ल्ड कप की कमेंट्री सुनने का बेसब्री से इंतजार कर रहे थे।&lt;/p&gt;</description>
      <storyimages>https://storage.googleapis.com/media-news/50573-radio.jpg</storyimages>
      <guid>50573</guid>
    </item>
  </channel>
</rss>
