<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50484.xml" rel="self" type="application/rss+xml"/>
    <item>
      <title>आखिर क्यों 4 पेज में छापना पड़ गया बीजेपी प्रत्याशी का विज्ञापन, ये है बड़ी वजह</title>
      <author>S4M Online Bureau</author>
      <pubDate>22/04/2019</pubDate>
      <description>&lt;p style="text-align: justify;"&gt;&lt;img alt="" src="https://storage.googleapis.com/media-news/bjp-candidate.jpg" style="margin: 10px; float: left; width: 200px; height: 232px;" /&gt;देश में इन दिनों लोकसभा चुनाव की बयार चल रही है। 17वीं लोकसभा के गठन के लिए दो चरणों में फिलहाल मतदान हो चुका है। चुनाव आयोग भी लगातार इस मामले में अपना सख्त रुख अपनाए हुए है। इसी सख्ती का परिणाम है कि सभी प्रत्याशियों को अपने खिलाफ दर्ज मामलों का सार्वजनिक ब्योरा देना पड़ रहा है। ऐसे में केरल में पत्तनमतिट्टा से लोकसभा सीट से बीजेपी प्रत्याशी के. सुरेंद्रन का अलग तरह का मामला सामने आया है। सुरेंद्रन के खिलाफ 242 आपराधिक मामले दर्ज हैं। इनमें से 222 मामले तो सिर्फ सबरीमाला आंदोलन से जुड़े हैं। खास बात यह है कि बीजेपी को अपने मुखपत्र &amp;#39;जन्मभूमि&amp;#39; में इन आपराधिक मामलों के बारे में ब्योरा देने में ही करीब 4 पेज खर्च करने पड़ गए।&lt;br /&gt;&#13;
&lt;br /&gt;&#13;
उधर, पार्टी के अपने टीवी चैनल &amp;#39;जनम टीवी&amp;#39; पर सुरेंद्रन के आपराधिक ब्योरों की जानकारी देने में करीब 60 सेकंड लग गए, जबकि अन्य उम्मीदवारों का यह ब्योरा सिर्फ 7 सेकंड में निपट गया। न्यूज रिपोर्ट्स के अनुसार, अगर किसी दूसरे न्यूजपेपर में सिर्फ एक एडिशन के लिए भी इनके ब्योरे का विज्ञापन दिया होता तो करीब 60 लाख का खर्च बैठता। वहीं टीवी पर यह रकम और अधिक होती। गौरतलब है कि चुनाव आयोग ने प्रत्याशियों को तीन बार उनके खिलाफ लंबित मामलों के बारे में प्रिंट और टीवी पर विज्ञापन देने का निर्देश दिया है। इसी के तहत के. सुरेंद्रन ने विज्ञापन दिया था। उधर, केरल बीजेपी के प्रवक्ता एमएस कुमार कहते हैं, सबरीमाला मुद्दे को लेकर सुरेंद्रन के खिलाफ दर्ज मामले कानून के दायरे में नहीं आते। इसके अलावा ज्यादातर केस चुनाव से ठीक पहले ही दर्ज हुए हैं, ऐसे में उन्हें इनके खिलाफ लड़ने के लिए पर्याप्त समय नहीं मिल पाया है।&lt;br /&gt;&#13;
&lt;br /&gt;&#13;
दरअसल, सबरीमाला आंदोलन को लेकर पिछले वर्ष दिसंबर में सुरेंद्रन करीब 22 दिन जेल में रहे थे। सुरेंद्रन ने 30 मार्च को अपना पर्चा भरा था और बताया था कि उनके खिलाफ 20 मामले दर्ज हैं। हालांकि बाद में राज्य सरकार ने 29 मार्च को हाई कोर्ट में हलफनामा देकर कहा था कि उनके खिलाफ 240 से अधिक मामले दर्ज हैं। इसके बाद उन्हें दोबारा नामांकन भरना पड़ा था।&lt;/p&gt;</description>
      <storyimages>https://storage.googleapis.com/media-news/50484-bjp-bjp.jpg</storyimages>
      <guid>50484</guid>
    </item>
  </channel>
</rss>
