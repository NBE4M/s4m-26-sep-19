<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50477.xml" rel="self" type="application/rss+xml"/>
    <item>
      <title>इंडिया न्यूज से राणा यशवंत के बारे में आई ये बड़ी खबर</title>
      <author>S4M Online Bureau</author>
      <pubDate>18/04/2019</pubDate>
      <description>&lt;p style="text-align: justify;"&gt;&amp;lsquo;इंडिया न्यूज&amp;rsquo; के दफ्तर से एक बड़ी खबर निकलकर सामने आई है। दरअसल, चैनल के मैनेजिंग एडिटर (प्रोग्रामिंग और ब्रैंडेड कंटेट) राणा यशवंत ने चैनल से कुछ समय पहले इस्तीफा दे दिया था और आज उनका नोटिस पीरियड पूरा हो गया। संस्थान ने आज राणा यशवंत को एक फेयरवेल पार्टी भी दी। इस मौके पर कई साथियों ने राणा यशवंत के साथ बिताए गए पलों को संस्मरण के तौर पर भी शेयर किया।&lt;/p&gt;&#13;
&#13;
&lt;p style="text-align: justify;"&gt;हालांकि, चैनल को अलविदा कहने के साथ ही राणा ने अपने साथियों के नाम एक लेटर भी लिखा है। इस लेटर की शुरुआत उन्होंने यशस्वी कवि केदारनाथ सिंह की कविता से करते हुए लिखा है कि बड़े मकसद के लिए पड़ाव बदलने पड़ते हैं, आगे के सफर पर निकलना पड़ता है। राणा यशवंत द्वारा लेटर के रूप में अपने साथियों के नाम लिखे गए संदेश को आप यहां हूबहू पढ़ सकते हैं-&lt;/p&gt;&#13;
&#13;
&lt;p style="text-align: justify;"&gt;&lt;strong&gt;प्रिय साथियों,&lt;/strong&gt;&lt;br /&gt;&#13;
&lt;br /&gt;&#13;
यशस्वी कवि केदारनाथ सिंह की कविता है&amp;ndash;&amp;lsquo;लंबे दिन के बाद जब लौट कर आता हूं तो कुछ देर तक कमरे के दानव से लड़ना पड़ता है। पराजित कोई नहीं होता, पर समझौता भी कोई नहीं करता। शायद, हम दोनों को यह विश्वास है कि हमारे बीच एक तीसरा भी है जो अजन्मा है।&amp;lsquo; यह जो तीसरा है, वो संभावना है, उम्मीद है, संघर्ष है, बड़े उद्देश्य हैं &amp;nbsp;औऱ इन सबका ध्येय भविष्य की उपलब्धियां हैं। इसी की खातिर आदमी एक जगह रहता है, बाहर जाता है, लौटता है औऱ फिर जाता है। कभी-कभार इस प्रक्रिया में पड़ाव बदल जाते हैं। मेरा भी बदल रहा है। बड़े मकसद के लिए पड़ाव बदलने पड़ते हैं, आगे के सफर पर निकलना पड़ता है।&lt;/p&gt;&#13;
&#13;
&lt;p style="text-align: justify;"&gt;पिछले 6 वर्षों से इंडिया न्यूज के लिए, आप सबों के साथ युद्धरत रहा। दफ्तर आने-जाने के नियम-सामान्य कम, असामान्य ज्यादा रहे। आपमें से कइयों को वक्त-वेवक्त जगाया, भगाया, बताया और कई दफा जो नहीं होता लग रहा था, उसको भी मुमकिन बनाया। ऐसा आपसबों की लगन, सामर्थ्य, प्रतिभा और कई मामलों में धैर्य के कारण ही हो पाया। मेरा सफर 14 जनवरी 2013 से &amp;lsquo;आईटीवी&amp;rsquo; नेटवर्क के साथ शुरू हुआ और आज मैं स्वयं के लिए एक नई राह चुन रहा हूं। लेकिन मैं आपके पास हमेशा, ठीक वैसे ही हूं, जैसे यहां काम करते हुए आपने मुझे पाया है। हां, अब वो हर छोटी-बड़ी शिकायतें, जिन्हें लेकर आप मेरे पास आते थे,उनको रखने की जगह बदल जाएंगी। बाकी कुछ नहीं।&lt;/p&gt;&#13;
&#13;
&lt;p style="text-align: justify;"&gt;पिछले 6 वर्षों में असाधारण सफलताओं और अद्भुत टीम-भावना के असंख्य उदाहरण बने। छोटी-सी टीम ने इतिहास के उस सबक को बार-बार दोहराया कि युद्ध संख्या से नहीं, साहस और रणनीति से जीते जाते हैं। जीवन और जिजीविषा की खूबी ये है कि संघर्ष जितना बड़ा होता है, क्षमता का इम्तिहान उतना कड़ा होता है और फिर कामयाबी उतनी ही बड़ी होती है। &amp;lsquo;इंडिया न्यूज&amp;rsquo; को पिछले 6 साल में एक मुकाम तक ले आने में आप सबों की मेहनत और लगन का बड़ा योगदान रहा है। कई साथी आज कहीं और चले गए, लेकिन उनकी भी दिन-रात की मेहनत चैनल की कामयाबी में शामिल है। जो जितने दिन अपने दे गया, उतने दिनों का उसका हिस्सा इस चैनल के जीवन में हमेशा बना रहेगा।&lt;br /&gt;&#13;
&lt;br /&gt;&#13;
आप सबों के पेशेवर, निजी औऱ पारिवारिक जीवन में मैं दाखिल रहा। मेरी राय रही है कि लीडर को सबसे ज्यादा एक्सेसिबल और ऑर्डिनरी होना चाहिए, ताकि उससे कोई भी बात कही-सुनी जा सके। मैंने कोशिश यही की कि जिनती परेशानियां, मुश्किलें आपकी कम कर सकूं, करूं, ताकि आप संस्थान को अपना बेहतर दे सकें। आपकी खातिर संस्थान से जब-जब जो कहा, हर वाजिब रास्ता निकलता रहा। कई दफा कुछ नहीं कर सका तो उसकी भी वाजिब वजहें रहीं। &amp;lsquo;इंडिया न्यूज&amp;rsquo; मेरे जीवन में वही मायने रखेगा जैसा इंसान के लिए घर। वह कहीं रहे, पलटकर देखता रहता है। घरवाले पूछ-परख करते रहते हैं। काम करते हुए आप सबों के साथ, एक पेशेवर मगर, निजी औऱ जज्बाती रिश्ता भी बना। वह हमेशा बांधे रखेगा। एक बात औऱ जिसको अपने अंदर रख लिया, तो सच आधा ही रहेगा। पिछळे 6 वर्षों में कार्तिक जी ने जो सहयोग और सम्मान दिया, उसने मेरे कंधों पर जिम्मेदारियों का अहसास कहीं ज्यादा कराया। बहुत सारे मौकों पर चट्टान की तरह खड़े रहे और काम करने के मेरे दायरे को निर्बाध रखा। कई बार असहमतियों में भी मेरे लिए अपने मुताबिक करने की आजादी बनाए रखी। उनका इस बात के लिए भी शुक्रिया कि मुझे, आगे कुछ और करने के लिए उन्होंने आखिरकार इजाजत दे दी। संस्थान को चलाने में वरुण जी, दीपक जी, शिखा जी, नीरज सोनी जी के कंधे से कंधा मिलाकर अपनी पूरी ऊर्जा लगाई और इन सबका मेरे ऊपर एक भरोसा बना रहा।&lt;br /&gt;&#13;
&lt;br /&gt;&#13;
संस्थान के भरोसे और पेशेवर रिश्ते का इससे अच्छा उदाहरण क्या हो सकता है कि मेरे इस्तीफा देने के इतने दिनों बाद भी मैं पूरे अधिकार से काम करता रहा, फैसले लेता रहा। यह मेल मैं जब लिख रहा हूं, आखिरी दिन औऱ आखिरी घंटे हैं, लेकिन आज भी सारे जरूरी काम किए, बैठकें कीं। जो कमाया है, उसी का ये सिला है। पीछे मुड़कर जब देखता हूं तो ईमानदारी से ये स्वीकार करता हूं कि इस पूरी यात्रा में आप सबों से बहुत कुछ सीखा है। यह मेरी थाती है, पाथेय भी। अगर कभी, किसी कारण से आपमें से किसी को मेरी किसी बात, फैसले या काम से कोई ठेस पहुंची हो तो उसके लिए क्षमाप्रार्थी हूं। आप सबों के सफल भविष्य की कामनाओं के साथ।&lt;/p&gt;&#13;
&#13;
&lt;p style="text-align: justify;"&gt;&lt;strong&gt;आपका शुभेच्छु&lt;br /&gt;&#13;
राणा यशवंत&lt;/strong&gt;&lt;/p&gt;</description>
      <storyimages>https://storage.googleapis.com/media-news/50477-rana-yashwant.jpg</storyimages>
      <guid>50477</guid>
    </item>
  </channel>
</rss>
