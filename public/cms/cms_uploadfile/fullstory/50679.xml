<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50679.xml" rel="self" type="application/rss+xml"/>
    <item>
      <title>लाखों रुपए ठगने के बाद पत्रकार को दे रहे थे धमकी, अब कसा आरोपियों पर शिकंजा</title>
      <author>S4M Online Bureau</author>
      <pubDate>14/05/2019</pubDate>
      <description>&lt;p style="text-align: justify;"&gt;प्लाट दिलाने के नाम पर पत्रकार से साढ़े दस लाख रुपए की ठगी और जान से मारने की धमकी देने के मामले में अब जाकर पुलिस की नींद खुली है। दैनिक जागरण, नोएडा &amp;nbsp;में वरिष्ठ उपसंपादक सचिन मिश्रा से जुड़े इस मामले में उत्तर प्रदेश के गाजियाबाद की विजयनगर पुलिस ने मंगलवार को चार आरोपियों गौरव राणा, प्रदीप राणा, साहिद व महेश यादव के खिलाफ एफआईआर दर्ज की है। एफआईआर के मुताबिक, गौरव राणा, प्रदीप राणा और साहिद ने गाजियाबाद में रानी लक्ष्मीबाई नगर, सुदामापुरी, डूंडाहेड़ा में प्लाट के नाम पर सचिन मिश्रा से साढ़े दस लाख रुपये ले लिए। 21 फरवरी, 2019 को गौरव ने सचिन मिश्रा की पत्नी रोहिणी मिश्रा के नाम पचास गज के प्लाट की रजिस्ट्री भी कराई।&lt;/p&gt;&#13;
&#13;
&lt;p style="text-align: justify;"&gt;इसके बाद 23 फरवरी को जब सचिन प्लाट की नींव भरवा रहे थे, तभी अपने हथियारबंद साथियों के साथ मौके पर पहुंचे महेश यादव ने उस प्लाट को अपना बताते हुए काम रुकवा दिया। इस संबंध में सचिन ने जब विजयनगर थाना प्रभारी को अवगत कराया तो उस समय उन्होंने मामला दर्ज करने से इनकार कर दिया। इसके बाद सचिन ने आरोपियों से पैसे मांगे तो उन्होंने तवज्जो नहीं दी। सचिन का आरोप है कि ये लोग प्लाट या पैसे वापस करने का आश्वासन दे रहे हैं, मगर दे नहीं रहे हैं। सभी भूमाफिया व अपराधी हैं।&lt;/p&gt;&#13;
&#13;
&lt;p style="text-align: justify;"&gt;इस बीच, सचिन ने जिस प्लाट की बाउंड्री करवाई थी, उसे 16 मार्च को आरोपियों ने तुड़वा दिया। आरोप है कि गौरव, प्रदीप, साहिद व महेश ने सचिन के प्लाट सहित करीब तीन सौ गज जमीन किसी और शख्स को बेच दी है। अब सभी लोग मिलकर सचिन और उसके परिवार को जान से मारने की धमकी दे रहे हैं। प्रताप विहार, गाजियाबाद निवासी सचिन मिश्रा पुत्र श्रवण कुमार मिश्रा ने अब प्लाट के पैसे वापस दिलवाने और अपने परिवार के जान-माल की सुरक्षा की मांग करते हुए विजयनगर थाने में चारों आरोपियों के खिलाफ एफआईआर दर्ज करवाई है।&lt;/p&gt;</description>
      <storyimages>https://storage.googleapis.com/media-news/50679-sachin.jpg</storyimages>
      <guid>50679</guid>
    </item>
  </channel>
</rss>
