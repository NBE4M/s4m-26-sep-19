<?xml version="1.0" encoding="utf-8"?>
<rss xmlns:atom="https://www.w3.org/2005/Atom" version="2.0">
  <channel>
    <title>www.samachar4media.com (Fullstory)</title>
    <description>Media News, Advertising News, Media Industry Updates – Samachar4media</description>
    <language>hi</language>
    <copyright>Copyright @ 2008 samachar4media Media Private Limited. All rights reserved</copyright>
    <atom:link href="https://storage.googleapis.com/media-news/rss/50357.xml" rel="self" type="application/rss+xml"/>
    <item>
      <title>अगस्ता वेस्टलैंड घोटाला: ईडी की चार्जशीट में तीन पत्रकारों के नाम</title>
      <author>S4M Online Bureau</author>
      <pubDate>05/04/2019</pubDate>
      <description>&lt;p style="text-align: justify;"&gt;&lt;strong&gt;समाचार4मीडिया ब्यूरो।।&lt;/strong&gt;&lt;/p&gt;&#13;
&#13;
&lt;p style="text-align: justify;"&gt;अगस्ता वेस्टलैंड वीवीआईपी हेलीकॉप्टर घोटाले में प्रवर्तन निदेशालय (ईडी) ने एक पूरक आरोपपत्र दाखिल किया है। इसके बाद से मीडिया में आरोपपत्र को लेकर चर्चा शुरू हो गई है। चर्चा की वजह यह है कि ईडी की चार्जशीट में ब्रिटेन के नागरिक क्रिश्चियन मिशेल के साथ-साथ तीन पत्रकारों के नाम भी हैं। हालांकि, उन्हें आरोपी के तौर पर पेश नहीं किया गया है। लेकिन यह तो कहा ही गया है कि मिशेल ने इस विषय की तल्ख़ रिपोर्टिंग न करने के लिए उन्हें प्रभावित किया। इन पत्रकारों में उस वक़्त इंडियन एक्सप्रेस के एडिटर इन चीफ रहे शेखर गुप्ता, अख़बार के रक्षा संवाददाता मनु पब्बी और राजू संथानम शामिल हैं।&amp;nbsp;&lt;/p&gt;&#13;
&#13;
&lt;p style="text-align: justify;"&gt;ईडी के इस आरोपपत्र को लेकर अब ये पत्रकार अपने-अपने तरीके से सफाई देने में लगे हैं। शेखर और मनु ने अपने सोशल मीडिया अकाउंट्स पर कई पुराने लिंक भी शेयर किये हैं, ताकि यह दिखाया जा सके कि उनकी लेखनी बिलकुल भी प्रभावित नहीं हुई थी। चार्जशीट में दावा किया गया है कि मुख्य आरोपी मिशेल ने स्वीकारा है कि उसने गाय डगलस नाम के शख्स के माध्यम से शेखर गुप्ता और मनु पब्बी को खासतौर पर प्रभावित करने का प्रयास किया था। साथ ही यह भी कहा गया है कि डगलस कई अन्य पत्रकारों के भी संपर्क में था।&lt;/p&gt;&#13;
&#13;
&lt;p style="text-align: justify;"&gt;शेखर गुप्ता इस वक़्त &amp;lsquo;द प्रिंट&amp;rsquo; के एडिटर इन चीफ हैं और उनकी वेबसाइट ने प्रवर्तन निदेशालय के आरोपपत्र वाली खबर में उनका वक्तव्य भी प्रकाशित किया है। जिसमें शेखर ने मिशेल के इस दावे को 100 प्रतिशत झूठ, हास्यास्पद और निर्रथक करार दिया है कि उसने डगलस का इस्तेमाल इंडियन एक्सप्रेस में मामले की रिपोर्टिंग की तल्खी को कम करने के लिए किया था। शेखर का कहना है कि सच इससे एकदम उलट है। इंडियन एक्सप्रेस ने मेरे नेतृत्व में सबसे पहले ये कहानी ब्रेक की थी और इसके लिए हमें व्यापक शाबाशी भी मिली थी। कथित बिचौलिये के इस झूठ की टाइमिंग उसके मकसद पर गहरा संदेह पैदा करती है। वो भी ऐसे वक्त में जब उसका प्रत्यर्पण हुआ और वो सरकार की एजेंसियों की पकड़ में उन्हीं मीडिया रिपोर्टों की वजह से आया है।&amp;nbsp;&lt;/p&gt;&#13;
&#13;
&lt;p style="text-align: justify;"&gt;वहीं, मनु ने भी अपने समर्थन में काफी ट्वीट किये हैं और उनके ट्वीट को लोगों का समर्थन भी मिल रहा है। उनका कहना है &amp;lsquo;अगस्ता ने अपना अनुबंध रद्द कर दिया था, मेरे लेखों की श्रृंखला के बाद वीवीआईपी हेलीकॉप्टर सौदे पर दस साल के लिए प्रतिबंध लगा दिया गया। हां, उन्होंने कवरेज प्रभावित करने की पूरी कोशिश की। लेकिन क्या ऐसा हुआ? मेरी स्टोरी और काम उसी की गवाही है। मैंने उन सभी के नामों का जिक्र किया - एपी से लेकर मिशेल तक&amp;rsquo;। एक अन्य ट्वीट में अपनी पुरानी स्टोरी का लिंक शेयर करते हुए मनु ने कहा &amp;lsquo;मेरी 1 फरवरी, 2014 की स्टोरी। याद है उस वक़्त यूपीए सत्ता में थी। मेरी स्टोरी संतुलित ज़रूर थी, लेकिन प्रभावित नहीं।&amp;rsquo;&amp;nbsp;&amp;nbsp;&lt;/p&gt;&#13;
&#13;
&lt;p style="text-align: justify;"&gt;राजू संथानम भी करीब 30 वर्षों से पत्रकारिता कर रहे हैं। वे जी न्यूज में बतौर एग्जीक्यूटिव एडिटर कार्य कर चुके हैं। मुंबई में इंडियन एक्सप्रेस के साथ पत्रकारिता की शुरुआत करने वाले राजू अंग्रेजी अखबार &amp;#39;द स्टेट्समेन&amp;#39; के दिल्ली एडिशन के संपादक भी रह चुके हैं।&lt;/p&gt;&#13;
&#13;
&lt;p style="text-align: justify;"&gt;गौरतलब है कि मिशेल को संयुक्त अरब अमिरात से 4 दिसंबर 2018 को भारत प्रत्यर्पित किया गया था। ईडी ने अपनी चार्जशीट में मिशेल पर 225 करोड़ रुपये की दलाली का आरोप लगाया है। आरोपपत्र विशेष न्यायाधीश अरविंद कुमार के समक्ष पेश किया गया है, जिन्होंने मामले की सुनवाई शनिवार 6 अप्रैल के लिए मुकर्रर कर दी है।&lt;/p&gt;</description>
      <storyimages>https://storage.googleapis.com/media-news/50357-journalist.jpg</storyimages>
      <guid>50357</guid>
    </item>
  </channel>
</rss>
